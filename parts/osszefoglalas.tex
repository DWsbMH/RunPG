Diplomadolgozatom keretein belül megvizsgáltam egy felmerülő gondolatot, mégpedig azt, hogy az emberek manapság egyre motiválatlanabbak a rendszeres testmozgás területén. 
Ennek egyik oka, hogy túl sok időt töltenek el az okoseszközök képernyője előtt. 
Elkészítettem egy Android platformon működő szerepjátékot, melynek elsődleges célja az emberek sportolásra motiválása. 
A játék a micropayment-ek módszereit használja fel annyi különbséggel, hogy a játékban nem pénzt felhasználva, hanem sportteljesítmény alapján juthat könnyítéshez. 

A játék stílusát tekintve szerepjáték, ezen jegyei megjelennek a játékban is, hosszú játékidőt biztosítva. 
A felhasználóhoz tartozik egy játékbeli karakter, aminek fejlődése egyre erősödő ellenséges lények legyőzősével biztosítva van. 
A világban utazva folyamatosan csökkenő sztamináját csak valós sportteljesítmények után tudja visszatölteni, így ösztönözve a felhasználót a testmozgásra. 
Integrálásra került a két legnagyobb sport-tracker alkalmazás, ezeket a sportteljesítményeket innen tudja a játék visszanyerni. 
Az alkalmazás szerkezetét úgy alakítottam ki, hogy újabb sport-tracker alkalmazások integrációja minél egyszerűbb legyen. 
